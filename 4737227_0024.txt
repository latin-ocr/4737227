18

fuisse tribunum pl. a 664, ideo posuit Pighius 3, 228, ut ’
legem de qua agitur utrique tam Plautio quam Catulo
tribueret. Quo quasi fundamento concusso tota illa Waech-
teri coniectura corruat necesse est. ’ ’
Itaque alia quaeramus argumenta. Iam Plautios ac
Lutatios saeculi septimi si examinemus, non invenimus
quidem fuisse ullos earum gentium in magistratu ullo
collegas. Si vero recte posuimus Lutatiam a Plautia lege
diversam fuisse nullam, aut statuendum est earum gentium
viros in magistratu aliquo fuisse collegas aut a Plautio
latam esse legem principalem, Catulum eam denuo tulisse
clausulae loco quibusdam fortasse additis. Ego cur poste-
rius hoc reiciendum esse putem, supra exposui p. 5.
Apparet autem legem Plautiam latam esse non posse
post a. u. 690, quo anno Catilinam a L. Paullo lege ea
interrogatum esse auctor est Sallustius bell. Cat. 31.
Monuit hoc iam Waechterus neque quisquam non videt.
Sed addi potest, non posse latam esse legem post a. 686,
si quidem eo anno Caecina a Cicerone defensus est.
Namque in ea oratione ξ. 9, 611111 depelleret Cicero op-
probrium adversariorum querentium, quod interdicto de
vi potius quam mitiore aliqua actione confligeret, „ex quo
genere peccati, inquit, ut illi clamitant, vel iniuriarum vel
capitis iudicia constituta sunt, in eo potestis atrocitatem
nostram reprehendere?“ Genus autem illud peccati dicit
vim hominibus armatis coactis illatam, capitisque iudicium
intellegere debemus quaestionem de vi legePlautia institutam.
Porro Cicero cum ait legem latam esse „armata dis·
sensione civium, reipublicae paene extremis temporibus“
(p. Cael. ξ. 70), cogitasse putandus est aut de fluctibus
Cinnanis aut de Lepidiano tumultu. Nam bellum sociale
non fuit armata dissensio civium. Cinnana autem tem-
pora re vera appellavit dissensionem civium p. Fonteio
3, 6. Sed quoniam Plautium fuisse tr. pl. novimus Le-
pidiani tumultus tempore i. e. anno u. 676, eumque legem
tulisse, qua Lepidanis exsulantibus reditus in patriam
daretur, veri videtur similius huic potius anno legem nostram

 

