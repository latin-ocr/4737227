13

Quin etiam a. u. 698 sodalitates decuriatique senatus consulto
discedere. iubebantur, decretumque est ut lex de iis ferretur,
ut qui non discessissent, ea poena, quae esset de vi, tene-
rentur. (Cic. ad Quint. fr. II, 3, 5). —— Privatorum autem
iniurias, etiamsi vi hominibus coactis illatae essent, in iudi-
cium legis Plotiae deductas esse nusquam invenimus. Nam
quod aedium privatarum direptiones huc rettulit Waechterus,
vide ne parum caute fecerit vir amplissimus. Traditur
quidem a Cicerone de harusp. resp. 8, 15 decrevisse se-
natum eos, qui aedibus Ciceronis vastitatem saxis et ig-
nibus et ferro intulissent, lege de vi teneri. Primum autem
attendas velim, idem hoc fere esse ac quod supra de
sodilitatibus decuriatisque (ad Qu. fr. 2, 3, 5) narratum
est. Scilicet non incidebat in Plautiam legem, qui id
fecisset, sed poena tantum legis de vi ut teneretur, de-
cretum est. Qui vero in sodalitates coiissent, eos in
Plautiam de vi legem commisisse, nemo fuit qui diceret.
Deinde si quodvis incendium vel aedium direptio vis illa
legis Plautiae putabatur, quid opus erat senatus consulto?
Immo declarare voluit senatus causam illam non videri
privatam. Quid quod magistratibus mandatum erat,
curarent, ut sine vi aedificare Ciceroni liceret? quod pe—
cunia publica domus illa aedificabatur? (de har. resp. ξ. 15.)

Quae si recte disputata sunt, vim illam, ut quaestioni
lege Plautia locus esset, et coactis hominibus et contra
leges atque instituta quodammodo rei publicae exercitam
esse oportebat. -— Adde his iniurias legatis illatas: omnia
habes Plautiae de vi legi certo attribuenda, quae quidem
satis, qualia fuerint, noverimus.

Alia plane observatur vis in digestorum titulis de vi
publica ac privata (D. 48, 6 et 7). Nota est res neque
nobis hic exponenda, quam supra iam (p. 12) leviter
attigimus. —- Eorum autem quae certo Plautiae legi tri-
buenda esse vidimus, in digestis redeunt et turbae ad
iudicia tollenda concitatae et legatorum pulsationes (Dig.
48, 6, 10 pr. et l. 7). Paulus autem sent. rec. V 3οᾸ-
eum quoque lege publica teneri ait „qui petiturus magis-

