14

tratum . . . . . turbam suffragiorum causa conduxerit,
servos advocaverit, aliamve quam multitudinem conduxerit·“.
Reliqua quae digesta enumerant ad rei publicae ipsius securi-
tatem arctius pertinentia, veluti quae leguntur 1. 3 pr. 1. 7. 10. 12,
de iis fuissentne etiam Plautiae legis propria nihil traditum
est, quamquam consentaneum est non fuisse ab ea aliena.

Etenim illa quae supra enumeravimus Plautiae legis,
ut ita dicam, capita si consideres, legis indolem ac natu-
ram fuisse invenies non eam quam Waechterus statuit,
sed quam‘ Johnius fere delineavit. Gravia enim sunt
crimina atque atrocia eaque, quae cum maxime ad statum
liberae, qualis tunc erat, rei publicae turbandum valeant.

Neque abhorret haec opinio ab iis, quae generatim de in·-

dole legis tradita sunt. Ait enim Cicero p. Cael. ξ. 1
„idem cum audiat esse legem, quae de seditiosis consce-
leratisque civibus, qui armati senatum obsederint,
magistratibus vim attulerint, rem publicam op-
pugnarint“ cett. (cf. ξ. 70). Puto autem, si coniecturae
locus est, haec ipsa fuisse capita legis. Redeunt enim
paene eadem in interrogatione in Vatin. ξ. 40, ubi refertur
Miloni obiectum esse a Vatinio, quod „gladiatoribus et
bestiariis obsedisset rem publicam“. - Haec si consideres,
facile adducaris, ut vim fuisse statuas crimen maiestatis
violentum, quam opinionem Mommsenus proposuit in scholis
de iure crim. Rom. habitis. Certe consimilem habitam
esse maiestatis crimini inde apparet, quod Caesar eandem
utriusque poenam constituit, quodque et de vi et maiestatis
condemnatis provocatione interdictum erat (Cic. Phil. L
9, 21. 22). Quidnam autem interfuerit inter utramque
legem, difficile est dictu. Ac John quidem in commentati-
one ea, quam supra attulimus, p. 76 hoc, ut brevi prae-
cidam, fuisse ait discriminis, ut statueret in maiestatis
iudicio quaeri debuisse, voluissetne reus leges et instituta
civitatis omnino pervertere, cum> qui de vi causam diceret
non id egisse putandus esset, ut leges tolleret, sed ut
suam de optima legum condicione opinionem vi obtineret.
Sed totum hoc discrimen et novicium est neque usquam

