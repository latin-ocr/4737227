 

.. *emm ’Ψ ””’

 

4

Duae igitur cum fuisse statuerentur de vi legeS,
quaenam inter utramque ratio intercessisset, diu quaesitum
est. Iam plerique innixi loco Caelianae ξ. 1 hoc statue-
runt fuisse discriminis, ut a Plautio ordinariam ‘de vi
publica quaestionem dicerent constitutam fuisse, Catulum
illud unum addidisse, ut quotidie quaereretur et ut esset
quaestio extraordinaria. Ingressus est hanc viam Ferra-

 

tius in epistolis p. 53 ep. 12, eumque secutus est praeter ν

alios Rein Criminalrecht p. 738 not.

Labefactavit hanc opinionem Waechter, Revision‘
der Lehre vom Verbrechen der Gewaltthaetig-
keit (N. Arch. XIII, p. 18), Plautiam legem a Lutatia ⁷
quam dicerent diversam fuisse omnino negans. Monuit
enim nusquam nisi uno illo Caelianae loco Lutatiae legis
mentionem fieri, immo etiam post tempus illud, quo
Lutatiam, si talis fuisset, latam esse oporteret, Plautiam
solam legem commemorari. Deinde quod Cic. p. Cael.
29, 70 lege Q. Catuli factum esse ait, scilieet reliquias
coniurationis Catilinariae fuisse extinctas, idem a Pseudo-
Sall. in Cic. 2, 3 Plautiae legi tribuitur. Postremo idem
illud, quod Ferratius eumque fere secutus Rein legis
Lutatiae proprium esse dixerunt, de lege Plautia dictum
esse invenitur. Scilicet Ferratius de legibus his ita statuit
(epist. p. 29): „Erat et Plautia lex, inquit, de vi publica,
lata a M. Plautio Silvano tr. pl. Cn. Pompeio et L.
Porcio cos. (= u. 6. 665), quam deinde Q. Lutatius cos.
(i. 6. 11. 6. 676) renovavit, ut de seditiosis civibus iudicium
quotidie institueretur, etiam festis diebus, cumque haec
lex vim publicam spectaret, illa privatam, necesse est
duas diversas fuisse quaestiones“. Cf. Rein l. 1. At Cae-
lius ep. ad fam. 8, 8, 1: „Scit0, inquit, C. Sempronium
Rufum — calumniam maximo plausu tulisse. Quaeris,
qua in causa. M. Tuccium, accusatorem suum, post ludos
Romanos reum lege Plotia de vi fecit, hoc consilio,
quod videbat, si extraordinarius reus nemo acces-
sisset, sibi hoc anno causam esse dicendam“. Itaque eadem
illa iudicii atrocitas, quam in lege Lutatia exercitam esse

