12*

titulis de vi publica ac privata (Dig. 48, 6. 7) non om-
nino requiritur vim factam esse hominum coactorum
armatorum opera. Similiter enim in interdicto unde
vi digesta non requirunt, quo quis hominibus ‘pluribus
coactis aliquem de fundo deiecerit; at id ipsum Ciceronis
aetate in interdicto comprehensum fuisse, certo colligitur
ex Cic. p. Tullio ξ. 7. 11. 12. 23; p. Caecina ξ. 2. ⁶23.
25. 26. 31. 33. 35. 36. 59. so. 104. Eodemque modo ’in
actione de vi bonorum raptorum cum formula edicti ita
concept-a fuerit: „Si cui dolo malo hominibus coactis
cett.,“ Ulpianus (Dig. 47, 8, 2, 7) negat oportere homines
fuisse coactos, ut actioni locus esset. Ait enim: „item si
proponas solum damnum dedisse, non puto deficere verba:
hoc enim, quod ait „hominibus coactis“ sic accipere de-
bemus „etiam hominibus coactis,“ ut sive solus vim
fecerit sive etiam hominibus coactis vel armatis vel iner-
mibus, hoc edicto teneatur“ (ita Mommsenus legit Savig-
nium secutus). Quam rem praeclare illustravit Savigny,
Zeitschrift f. Rechtswiss. 1825, V. p. 123 seqq.

Deinde adhibitam illam vim cognoscimus,

1. ut comitia turbarentur, 2. ut vel concio disice-
retur vel rogatio perferretur. Addo 3. iudicia turbata
teste Cicerone p. Sull. ἕ. 15 „ille (Autronius Catilinae
socius) ambitus iudicium tollere ac disturbare primum
conflato voluit gladiatorum ac fugitivorum tumultu, deinde,
id quod vidimus omnes, lapidatione atque concursu,“
quibuscum conferenda sunt ea, quae paullo infra ξ. 64
leguntur haec: „nemo labefactare iudicium est conatus“.
Neque abhorret ab his Catilinae sociorumque accusatio,
quos propterea videri legi de vi obnoxios fuisse, quod in
comitiis armis vim facere conati essent, supra iam monui.

Incidebat igitur in iudicium de vi lege Plotia, qui comitia
vel concionem vel iudicia turbarat per vim hominibus coactis
armatis, cf. Paulus sent. rec. V 30* (Huschke). Late enim
patebat extremis rei publicae temporibus labes illa congre-
gationum, videturque lex de vi omnes istas congregationes,
hominum ad vim faciendam coemptiones prohibere voluisse.

